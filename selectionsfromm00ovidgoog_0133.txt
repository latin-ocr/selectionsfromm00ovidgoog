124 ovm’s METAMORPIIOSES. -

BOOK XII.

neom: ol· rame.

v v. 39.

·· Orbe locus medio est inter terrasque fretumque
Coelestesque plagas, triplicis confinia mundi,

Unde, quod est usquam, quemvis regionibus absit,
Inspicitur, penetratque cavas vox omnis ad aurea.

Fama tenet, summique domum sibi legit in arce, t
Innumerosque aditus ac mille foramina tectis

Addidit, et nullis inclusit limina portis:

Nocte dieque patet 3 tota est ex aere sonanti, “

Tota fremit, vocesque refert, iteratque, quod audit.

Nulla quies Intus, nullaque silentia perte; lo
Nec tamen est clamor, sed parvae murmura vocis,

Qualia de pelagi, siquis procul audiat, undis

Esse solent, qualemve sonum, crlm Jupiter atras
increpuit nubes, extrema tonitrua reddunt.

Atria turba tenet; veniunt leve vulgus, euntque, 15
Mixtaque cum veris passim commenta vagantur '
Millia rumorum, confusaque verba volutant.

E quibus hi vacuas implent sermonibus aures,

Hi narrata serunt alid, mensuraque ficti

Crescit, et auditis aliquid novus adjicit auctor. to
Illic Credulitas, illic temerarius Erron

Vanaque Laetitia est, consternatique Timores,

Seditioque recens, dubioque auctore Susurri.

Ipsa quid in coelo rerum pelagoque geratur

Et tellure videt, totumque inquirit in orbem. 25

 

